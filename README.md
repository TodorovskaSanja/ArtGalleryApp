<h2><b>Проект по Интернет технологии - Апликација за уметничка галерија</b></h2>

Функционалностите на апликацијата ги изработив во ASP.NET MVC, додека за дизајнот користев Bootstrap, CSS и jQuery, како и Bootbox.js библиотеката.

Апликацијата претставува дигитална уметничка галерија каде може да се разгледуваат, купуваат и продаваат уметнички дела, цртежи, фотографии, скулптури и принтови. Притоа може да се организираат изложби и настани и да се купуваат билети за истите. Сите корисници, па и оние кои не се најавени, можат да ги разгледуваат уметничките дела од галеријата, настаните и уметниците кои се дел од истата. За уметничките дела има посебен поглед каде тие може да се пребаруваат по име и уметник, и да се филтрираат според категоријата на делото и нивниот статус (дали се само изложени, наменети за продажба или веќе продадени).

Може да се издвојат три вида на корисници:
1. <b>Обичен корисник (User)</b>, односно љубител на уметност или колекционер - овој вид на корисник може да зачува уметнички дела во листа со Омилени, да додаде дела во кошничка и да изврши купување на истите со креирање на нарачка. Има можност да купи билети за присуство на некој од закажаните настани, а да ги разгледува веќе поминатите. Дополнително може да ги заследи своите омилени уметници. На профилот од корисникот е прикажана листата со уметници кои ги следи, а има линкови кон листата со Омилени дела, кошничката, сите негови нарачки и купени билети. Обичните корисници немаат можност да додаваат свои дела и да закажуваат настани.

2. <b>Уметник (Artist)</b> - овој вид на корисник може да додаде свои дела на страната од галеријата и да одлучи дали ќе бидат наменети за продажба или само за изложба. Уметниците имаат можност да предложуваат нови настани за одржување, но не можат да купат билети за присуство на настан или пак да купат уметнички дела. На профилот од уметникот се дадени податоци за него, колекцијата на негови уметнички дела и одобрените настани. Уметниците можат да ги гледаат и своите предложени настани кои биле одбиени на својот профил.

3. <b>Администратор (Admin)</b> - овој вид на корисник може да одобрува или одбива настани кои се испратени од страна на уметниците и има посебен поглед на настани кои треба да бидат разгледани за одобрување. Администраторите исто така не можат да купуваат уметнички дела и билети, и да закажуваат нови настани.

Кога нов корисник сака да креира профил ја има можноста да избере помеѓу обичен корисник и уметник и ги пополнува соодветните податоци според типот на корисник. За администраторите не се чуваат дополнителни податоци освен оние за login и креирањето на профил не може директно да се пристапи.
